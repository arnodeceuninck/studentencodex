---
layout: song
title: komtvriendeninderonde
page: 404
---

Komt vrienden in de ronde,  
Minnaars van enen stiel,  
Ik zal u gaan verkonden,  
Hoe ik aan 't slijperswiel,  
Den kost verdien voor vrouw en kind,  
Schoon blootgesteld aan sneeuw en wind.  

Terliererom terla!  
Van linksom, rechtsom draait mijne steen  
Bij het roeren van mijn been,  
Ju, ju, ju, ju, ju, ju, ju, ju!  

De smid die moet hard werken,  
Gestadig voor het vier,  
Hij durft hem niet versterken,  
Met ene kan goed bier,   
Terwijl ik ga op mijn gemak,  
Soms ook wel met een lege zak.  

De schoenpik stijf gezeten,  
Op enen pikkelstoel,  
Mag kees en droog bier eten,  
Maar als ik nood gevoel,  
Dan slijp ik tot den avond toe,  
En zo heb ik nooit arremoe.  

De kleerfrik maakt ons kleren,  
Voor acht stuiver per dag,  
Wil hij den loon vermeren,  
Hij snijdt meer dan hij mag,  
Maar ik met mijnen slijpersteen,  
Ik win meer op een uur alleen.  

De maalder moet graan malen,  
Tot in het fijnste meel,  
Hij moet dubbel betalen,   
Voor zijne droge keel,  
Maar ik door iever en door vlijt,  
Ik win mijn brood in eerlijkheid.  

Mijn vrouw die roept victoria,  
Over den slijperstiel,  
Zij vindt haar grootste gloria,  
In 't draaien van mijn wiel,  
Mijn kinders hebben geen ongemak,  
Zij lopen met den bedelzak!  

Sa vrienden, voor het leste,  
Alle ambachten zijn goed,  
Maar 't mijn is toch het beste,  
Schoon ik soms slapen moet,  
Op hooi of strooi in enen stal,  
Daar heb ik kost voor niemendal.  
