---
title: De soldaat
page: 242
---  

1. Een soldaat van Napoleon de Grote  
was het leger grondig beu.  
Hij had gestreden, gevochten en geschoten,  
il voulait bien être à deux  
En op een morgen was hij niet op het appel  
en de sergeant riep razend kwaad : mille tonnerre  
maar alle andere soldaten wisten 't wel,  
ze zegden droevig: "Hij is naar zijn pauvre mère"  


- Leipzig, Moskou, Petrograd, zijn heel mooie namen,  
maar ik weet een kleine stad, waar wij nog nooit kwamen,  
Zeven eenden in de vijver, zeven banken op de markt,  
en het standbeeld van een schrijver,  
en het meisje van m'n hart.  
Links, rechts, één, twee, leve de sergeant  
en ze wuifde met haar hand  


2. Een soldaat van Napoleon de Grote  
lag te slapen in het gras.  
Hij had nog net een liedeke gefloten  
waarvan 't de tekst vergeten was.  
En hij droomde dat hij stierf voor 't vaderland,  
en hij kreeg postuum wel honderd dekoraties,  
en ieder jaar werd er voor hem een vlam gebrand,  
en zijn oude moeder leefde praktisch gratis.  


3. Een soldaat van Napoleon de Grote  
die ontwaakte van de kou.  
In de buurt werd er plotseling geschoten,  
hij zei een akte van berouw.  
En hij strikte uit gewoonte aan zijn das  
maar toen floot er iets en alle vogels zwegen,  
en er was een heel klein gaatje in zijn jas  
en een klokje klepte ergens tien voor negen.  

- ...  
Links, rechts, één, twee, leve de sergeant  
ze had nog steeds geen ring aan de hand.  