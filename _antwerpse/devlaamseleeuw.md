---
title: De Vlaamse Leeuw
page: 48
author: 1847, Hippoliet Van Peene (1811-1864)
melodie: 1847, Karel Miry (1823-1889)
---  

{:start="1"}  
1. Zij zullen hem niet temmen,   
De fiere Vlaamse Leeuw,  
Al dreigen zij zijn vrijheid   
Met kluisters en geschreeuw.  
Zij zullen hem niet temmen,   
Zolang een Vlaming leeft,  
Zolang de Leeuw kan klauwen,   
Zolang hij tanden heeft.  


- Zij zullen hem niet temmen,   
zolang een Vlaming leeft,  
Zolang de Leeuw kan klauwen, )  
zolang hij tanden heeft.     ) (bis)  
    

{:start="2"}  
2. De tijd verslindt de steden,   
geen tronen blijven staan:  
De legerbenden sneven,   
een volk zal nooit vergaan.  
De vijand trekt te velde,   
omringd van doodsgevaar.  
Wij lachen met zijn woede,   
de Vlaamse Leeuw is daar   


{:start="3"}  
3. Hij strijdt nu duizend jaren   
voor vrijheid, land en God;  
En nog zijn zijne krachten   
in al haar jeugdgenot.  
Als zij hem machteloos denken   
en tergen met een schop,  
Dan richt hij zich bedreigend   
en vrees'lijk voor hen op.  


{:start="4"}  
4. Wee hem, de onbezonnen',   
die vals en vol verraad,  
De Vlaamse Leeuw komt strelen   
en trouweloos hem slaat.  
Geen enkle handbeweging   
die hij uit 't oog verliest:  
En voelt hij zich getroffen,   
hij stelt zijn maan en briest.  


{:start="5"}  
5. Het wraaksein is gegeven,   
hij is hun tergen moe;  
Met vuur in't oog, met woede  
springt hij den vijand toe.  
Hij scheurt, vernielt, verplettert,  
bedekt met bloed en slijk  
En zegepralend grijnst hij  
op's vijands trillend lijk.  