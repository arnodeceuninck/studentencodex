---
title: "'s Werelds handel"
page: 204
---  

1. De boerkens smelten van vreugd en plezier
Als den oegst is binnen getreden,
Zy gaen met hunne boerinnen te bier,
En zy maken zeer goeden cier.
Den bezem steekt ten venstren uit,
Men danst er, men speelt er al op de fluit,
Op potten, op pannen,
Op glazen, op kannen,
Op allerhande geluid;
Op messen, op schuppen, op 't zoute vat,
Op hangel, op tangel, op dit en op dat,
Op 't trommeltje rom dom domme dom dom,
Op keteltjes, lepeltjes, tikke, tik, tanck.
En dat duert er den heelen nacht lang


2. Den advocaet en prokureur
Zijn zulke borzeschuimers,
Zy loopen met uw schijven deur,
En nog laten zy u in 't getreur.
't Is: vrienden; komt, stelt uwe actie in,
Ik blijve borge voor 't gewin;
Citatie, collatie,
Arresten, requesten,
Van zulk eenen drolligen zin!
En als na altemale dat
Gemaekt is uwe borze plat,
Na replique, triplique, revisie, remisie,
Requisitorialen die zakken uitmalen,
Nog krijgt gy 't proces aen uw gat


3. Let op den handel van greffiers,
Baljuws of wel ontvangers,
Zy schrijven daer een hand papier,
Al en is het niet een zier.
Den boer meent dat het zoo moet zijn,
En doet terstond komen de wijn.
Zy zuipen en drinken,
En doen niet als schinken;
Dan zijn zy zoo zat als een zwijn.
En als den boer komt naer de stede,
Dan brenght hy hun nog presenten mede,
Van hazen, konijnen, van kwakkels en zwijnen;
Dat smeeren zy op en vullen den krop,
En drinken van Bacchus sop.


4. Veel liever houd ik my op het land
Met boerkens en boerinnekens:
Zy houden 't geldeken in de hand
En leven ook zeer plezant:
Hun dunkt dat zy wel heeren zijn,
Al drinken zy keeremelk voor wijn,
Een enkele kuit, de kan voor een duit,
Op Lijntjes gezondheid uit.
Met gort en bry en pannepastei,
Met moes en pap en zulk een sap;
Daer een hamelken by, zoo spijzen zy bly,
Met Grietjen en Lijn, en Kaetjen en Trijn.
Wat dunkt u van dit festijn?