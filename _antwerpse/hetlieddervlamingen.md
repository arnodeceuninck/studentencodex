---
title: Het lied der Vlamingen
page: 55
author: 1869, Emmanuel Hiel (1834-1899)
melodie: 1869, Peter Benoit (1834-1901)
---  

{:start="1"}  
1. Waar Maas en Schelde vloeien,  
De Noordzee bruist en stormt.  
Waar vrede en kunsten bloeien,  
De vrijheid mannen vormt.  
Waar velden, wouden, weiden,  
Als gaarden rijk beplant,  
De weelde en vreugd verspreiden:  
Daar is, daar is ons vaderland,  
Daar is ons vaderland.  


{:start="2"}  
2. Daar stijgen uit het verleden  
De Geus en Klauwaart op.  
Zij hebben stout gestreden,  
Verplet de vreemde kop.  
Hun goed, hun bloed, hun leven,  
Met mildheid steeds verpand,  
Om ons te kunnen geven  
Het vrije, vrije vaderland,  
Het vrije vaderland.  


{:start="3"}  
3. O Nederland, o vrijheid  
Gij adelt ons gevoel,  
Wij zweren ook met blijheid,  
Uw toekomst is ons doel.  
Wij zullen, jonge scharen,  
Steeds onze plicht gestand,  
Met hand en hart bewaren,  
Het heilig, heilig vaderland,  
Het heilig vaderland.  