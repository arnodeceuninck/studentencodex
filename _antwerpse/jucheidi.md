---
title: Jucheidi
page: 114
---  

{:start="1"}  
1. De student is vrolijk man,  
Juchheidi, juchheida,  
Zingt en drinkt zoveel hij kan,  
Juchheidi, heida,  
Springt en lacht maar altijd voort,  
En kent nergens droevig oord.  


- Juchheidi, heidi, heida  
Juchheidi, juchheida,  
Juchheidi, heidi, heida  
Juchheidi, heida.  


{:start="2"}  
2. Komt hij ene herberg in,  
Hij drinkt immer blij van zin  
En is ‘t met het geld gedaan,  
Nog blijft zijn pret bestaan.  


{:start="3"}  
3. Er blijft hem zo menig woon,  
Waar men bier schenkt zonder loon,  
En daarbij nog menig vriend  
Die hem graag tot gastheer dient.  


{:start="4"}  
4. Daarom zingt hij op de straat,  
Blijde zangen vroeg en laat,  
Minnend elke schone maagd  
Die hem om zijn hartje zaagt.  


{:start="5"}  
5. Munich, Hop, Jack-op of wijn,  
‘t Kan hem nooit te vele zijn,  
Altijd heeft hij honger, dorst,  
Wijl hij zingt uit volle borst.  


{:start="6"}  
6. En zo leeft hij vrolijk voort,  
In het schoon studentenoord,  
Tussen boek en pijp en pint,  
Waar elk meisje hem bemint.  


{:start="7"}  
7. Overal de vlag in top !  
Held’re ogen, warme kop.  
En de strijdzang langs de ree :  
Vliegt de Blauwvoet? Storm op zee !  


{:start="8"}  
8. Leefden wij nog honderd jaar,  
Nooit en rouwde ‘t onze schaar,  
Al ons doen voor ‘t Vlaamse diet,  
‘t Gildeleven, ‘t gildelied.  