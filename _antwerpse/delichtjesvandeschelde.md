---
title: De lichtjes van de Schelde 
page: 446
---  

{:start="1"}  
1.  De tijd zit erop en we varen weer thuis  
Het duurt nog maar enkele weken  
Een paar keer op wacht en dan kom ik naar huis  
Dan zullen w'elkander weer spreken  
Dus, dit is de laatste brief die ik je schrijf  
Kijk 's avonds maar goed in de krant  
Dan weet je precies waar ik ben en ik blijf  
Totdat ik weer t'rugkom in 't land  


- Zie ik de lichtjes van de Schelde  
Dan gaat m'n hart wat sneller slaan  
Ik weet dat jij op mij zult wachten  
En dat je aan de kaai zult staan  
Zie ik de lichtjes van de Schelde  
Is 't of ik in je ogen kijk  
Die zo heel veel liefs vertellen  
Dan ben ik als een prins zo rijk  


{:start="2"}  
2. Je weet wel, m'n schat, dat ik veel van je hou  
Dat hoef ik je niet te verklaren  
Een zeeman is dol op z'n kind'ren en vrouw  
Maar toch moet hij altijd weer varen  
En heeft soms de zee iets verkeerds met me voor  
En krijg ik voorgoed averij  
Denk dan aan de kind'ren en sla je er door  
Maar spreek ze dan dikwijls van mij  