---
title: Die lied van Jong Suid-Afrika
page: 256
---  

{:start="1"}  
1. En hoor jy die magtige dreuning?  
Oor die veld kom dit wyd gesweef:  
die lied van 'n volk se ontwaking  
wat harte laat sidder en beef.  
Van Kaapland tot bo in die Noorde  
rys dawerend luid die akkoorde:  
Dit is die LIED van Jong Suid-Afrika,  
dit is die LIED van Jong Suid-Afrika,  
dit is die LIED van Jong Suid-Afrika.  

{:start="2"}  
2. Die klop van die Voortrekkerwawiel  
het die eeue se rus verstoor;  
die klank van die voorlaaierskote  
het klowe en kranse gehoor.  
Die diere het stil staan en luister,  
die bome het bewend gefluister:  
Dit is die KOMS van Jong Suid-Afrika,  
dit is die KOMS van Jong Suid-Afrika,  
dit is die KOMS van Jong Suid-Afrika.  

{:start="3"}  
3. Waar songloed in glorie die berge  
oor hul fronsende voorhoof streel,  
waar ruisende wind oor die vlaktes  
met grassaad kerjakker en speel,  
die land wat ons vaders gekoop het,  
met bloed tot ons eie gedoop het:  
Dit is die LAND van Jong Suid-Afrika,  
dit is die LAND van Jong Suid-Afrika,  
dit is die LAND van Jong Suid-Afrika.  

{:start="4"}  
4. Die golwende veld is ons woning  
en ons dak is die hemelblou;  
die Vryheid alleen is ons koning,  
sy wagwoord is: Handhaaf en bou.  
Die stryd wat ons vaders begin het  
sal woed tot ons sterf of oorwin het.  
Dit is die EED van Jong Suid-Afrika,  
dit is die EED van Jong Suid-Afrika,  
dit is die EED van Jong Suid-Afrika  