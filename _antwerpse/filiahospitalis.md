---
title: Filia Hospitalis
page: 
---  

1. O heerlijke studententijd  
Met talloze vermaken,  
Met minnetochten wijd en zijd,  
De schoonsten te genaken,  
Wees mij gegroet, o schone jeugd!  
Elk aardig meisje baart me vreugd,  


En toch is niets aequalis, )  
Aan Filia Hospitalis       ) (bis)  


2. Ik kwam als eerstejaars hier aan  
En speurde door de straten  
Waar ik een stoel en bed vond staan  
Om mij daar neer te laten,  
'k Vond luie stoel noch canapé  
En toch viel mij de kamer mee  


Want niemand is aequalis, )  
Aan Filia Hospitalis      ) (bis)  


3. Het is zo'n alleraardigst kind  
Met zachte blauwe ogen,  
De voetjes trippelend gezwind  
Komt zij naar mij gevlogen,  
Haar mondje lacht zo lief zo blij,  
Geen tweede komt haar ooit nabij;  


Neen niemand is aequalis, )  
Aan Filia Hospitalis      ) (bis)  


4. Drie huurders heeft ze: de jurist  
Bezoekt slechts fijne kringen,  
De medicus heeft zich vergist  
Als hij zich op wil dringen  
Doch mij, slechts de philologus  
Gaf zij in eer en deugd een kus  


Daarom is niets aequalis, )  
Aan Filia Hospitalis      ) (bis)  


5. O liefste blonde, wist ik toch,  
Wat God wil met ons beiden,  
Een laatste kusje geef me nog  
Vóór ik van U moet scheiden,  
En zijt gij mij niet toebedacht,  
Aan U denk ik bij dag en nacht  


Want niemand is aequalis, )  
Aan Filia Hospitalis      ) (bis)  