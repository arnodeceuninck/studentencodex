---
title: Studentendronk
page: 118
---  

1.  Studenten! Hoog de beker in de hand,  
En hoog het hart daarbij!  
Zingt luid een lied voor 't vaderland,  
Het klinke fier en vrij!  
Bij ons weerschalle lied op lied,  
Want enkel boozen zingen niet.  
Het klinke blij,  
Het klinke vrij,  
En hoog het hart daarbij!  


2. Studenten! Reikt elkaar de gulle hand,  
En zweert den vromen eed  
Van trouw, en plicht, en recht, en land,  
En weest ter daad gereed!  
Herdenkt uw kloeke voorgeslacht,  
Herdenkt zijn trouw, zijn roem, zijn macht!  
Ter daad gereed  
In lust en leed,  
Komt! zweert den vromen eed!  


3. Studenten! Reikt elkaar de broederhand  
Tot steun bij stormgetij,  
En brengt, in eendracht, licht in 't land,  
En maakt het groot en vrij!  
't Is op de toekomst, dat ik drink,  
Dat uit uw mond mijn lied weerklink'!  
Het klinke blij  
Het klinke vrij,  
En hoog het hart daarbij!  