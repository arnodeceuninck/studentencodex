---
title: Geuzenlied
page: 68
---  

1. Zij brullen: "Leeuw van vlaanderen!"  
en huilen tegen ons  
zij die de leeuw doen kruipen  
doen kruipen voor Bourbons  
O Breydel en De Coninck,  
Gent Brugge van weleer  
heeft Vlaanderen dan geen kerels  
hebt gij geen Klauwaerts meer?  
Op Geuzen, wreekt uw vaadren  
zwaait gij met de leeuwenvaan!  
wee wee de landverraadren, )  
wanneer hun uur zal slaan! ) (bis)  


2. Blikt om U heen, O Broedren!  
Trekt gans den wereld rond  
weer rijzen als paleizen  
de kloosters uit den grond  
het glanzend licht der rede  
het licht moet uitgedoofd  
voor bedevaart, mirakels  
en spoken in het hoofd  
ach! Over Leie en Schelde  
hangt zulk een sombere nacht...  
O land van Artevelde,     )  
de Geuzen houden wacht!   ) (bis)  


3. Jezuïeten zaaien tweedracht  
zij blazen haat en twist  
wij juichen "Recht en rede"  
zij grijnzen "laag en list"  
hoort! rome smeedt ons ketens  
voor 't lijf en voor de ziel  
het zwart gespuis zal 't mensendom  
verplettren met den hiel  
dan Geuzen, dan te wapen  
de Vrijheidsvlag ter hand  
van 't ongedierte der papen,  )  
verlost ons vaderland!        ) (bis)  


4. Wanneer rijst eens het daglicht  
in d' aardse rampwoestijn  
dat elk zijn eigen koning  
zijn eigen paus zal zijn?  
Geen slaven meer aan ketens  
geen ziel aan boei af band  
en ' t mensendom, gans het mensendom  
een enkel Broederland  
dat willen wij, o Geuzen  
al kost het goed en bloed  
wij gaan vooruit als reuzen,   )  
vooruit met leeuwenmoed!       ) (bis)  