---
title: Heer Halewijn
page: 178
---   

{:start="1"}  
1. Heer Halewijn sanc een liedekijn;  
Al wie dat hoorde wou bi hem sijn. (bis)   


{:start="2"}  
2. En dat vernam eens conincs kint1,  
Die van haer ouders so werd bemint. (bis)   


{:start="3"}  
3. Si ginc al voor haer vader staen:  
‘Och vader, mag ic naer Halewijn gaen?’ (bis)   


{:start="4"}  
4. ‘O neen, mijn dochter, neen gi niet;  
Die derwaert gaen en keeren niet.’ (bis)   


{:start="5"}  
5. Si ging al voor haer moeder staen:  
‘Och moeder, mag ic naer Halewijn gaen?’ (bis)   


{:start="6"}  
6. ‘O neen, mijn dochter, neen gi niet;  
Die derwaert gaen en keeren niet.’ (bis)   


{:start="7"}  
7. Si ginc al voor haer suster staen:  
‘Och suster, mag ic naer Halewijn gaen?’ (bis)   


{:start="8"}  
8. ‘Och neen, mijn suster, neen gi niet;  
Die derwaert gaen en keeren niet.’ (bis)   


{:start="9"}  
9. Si ginc al voor haer broeder staen:  
‘Och broeder, mag ic naer Halewijn gaen?’ (bis)   


{:start="10"}  
10. ‘'t Is mi al eens waer dat gi gaet,  
Als gi u eer maer wel bewaert  
En gi u kroon maer recht en draegt1.’ (bis)   


{:start="11"}  
11. Si is al op haer kamer gegaen;  
Si deet haer besten kleedren aen. (bis)   


{:start="12"}  
12. Wat deet si aen haren lijve?  
Een hemdeken fijnder als zijde. (bis)   


{:start="13"}  
13. Wat deet si aen haer schoon korslijf?  
Van gouden banden stond het stijf. (bis)   


{:start="14"}  
14. Wat deet si aen haren rooden roc?  
Van steke tot steke een gouden cnop. (bis)   


{:start="15"}  
15. Wat deet si aen haren keirle?  
Van steke tot steke een peirle. (bis)   


{:start="16"}  
16. Wat deet si aen haer schoon blond hair?  
Een croone van goude en die woeg swaer. (bis)   


{:start="17"}  
17. Si ging al in haers vaders stal  
En koos daer tbesten ros van al. (bis)   


{:start="18"}  
18. Si sette haer schrijlings op het ros  
Al singend en klingend reed si door tbosch. (bis)   


{:start="19"}  
19. Als si te midden tbosch mocht sijn2  
Daer vont si mijn heer Halewijn. (bis)   


{:start="20"}  
20. ‘Gegroet’ seide hi en quam tot haer,  
‘Gegroet, schoon maegt, bruin oogen claer!’ (bis)   


{:start="21"}  
21. Si reden met elkander voort,  
En op den wech viel menich woort. (bis)   


{:start="22"}  
22. Si quamen al bi een galgen veld  
Daer aen hinc menich vrouwenbeeld. (bis)   


{:start="23"}  
23. Heer Halewijn heeft alsdan geseid:  
‘Mits gi de schoonste maget sijt  
Soo kiest u dood, het is nu tijd.’ (bis)   


{:start="24"}  
24. \- ‘Wel, als ik dan hier kiesen sal  
Soo kies ic tsweert noch boven al. (bis)   


{:start="25"}  
25. Maer trect eerst uit u opperst kleet,  
Want maegdenbloet dat spreit soo breet  
Soot u bespreide dat ware mi leet.’ (bis)   


{:start="26"}  
26. En eer sijn kleet getogen was  
Sijn hooft al voor sijn voeten lach;  
Sijn tong noch deze woorden sprac: (bis)   


{:start="27"}  
27. ‘Gaet ginder daer in het koren  
En blaest daer op mijnen horen,  
Dat alle mijn vrienden dat hooren!’ (bis)   


{:start="28"}  
28. \- ‘Al in dat coren en gaen ic niet;  
Op uw horen en blaes ic niet.  
Moordenaers raet en doen ic niet. (bis)   


{:start="29"}  
29. \- ‘Gaet ginder dan onder de galge  
En neemt daer een potje met zalve,  
En strijct dat aen mijn rooden hals.’ (bis)   


{:start="30"}  
30. \- ‘Al onder de galge en gaen ic niet,  
U rooden hals en strijk ic niet  
Moordenaers raet en doen ic niet.’ (bis)   


{:start="31"}  
31. Si nam dat hooft al bi den haire1  
En waschtet in een bronne clare. (bis)   


{:start="32"}  
32. Si sette haer schrijlings op haer ros;  
Al singend en clingend reet si door tbosch. (bis)   


{:start="33"}  
33. En toen si was ter halver baen  
Quam Halewijns moeder daer gegaen:  
‘Schoon maegt, saegt gi mijn soon niet gaen?’ (bis)   


{:start="34"}  
34. \- ‘U soon, heer Halewijn, is gaen jagen,  
Gi en siet hem weer u levens dagen. (bis)   


{:start="35"}  
35. U soon, heer Halewijn, is dood,  
Ic heb sijn hooft in mijnen schoot,  
Van bloet is mijne voorschoot root. (bis)   


{:start="36"}  
36. En toen si aen de poorte quam  
Si blaesde den horen als een man. (bis)   


{:start="37"}  
37. En als haer vader dat vernam  
Tverheugde hem dat si weder quam. (bis)   


{:start="38"}  
38. Daer werd gehouden een banket,  
Dat hooft werd op de tafel geset. (bis)  