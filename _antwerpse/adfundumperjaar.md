---
title: Ad fundum per jaar
page: 162
---  

_De eerstejaars staan recht en de corona zingt:_  

En al wie voor ‘t eerste jaar in Antwerpen zit,   
sta recht, sta recht!  
Breng het glaasje aan je lippen  
Laat het zachtjes binnenglippen  
Breng het glaasje aan je mond  
En drink het leeg tot op de grond  


_Bij het eerste vers wordt het glas aan de mond gebracht.   
Bij 'drink' begint men te drinken; 'leeg' wordt aangehouden tot alle glazen leeg zijn.   
Bij het afsluiten van de strofe wordt het glas neergezet.  


_De corona zing:_  
Ja dat voelen zij (bis)  
Aan hun hartje (bis)  
Ja dat voelen zij (bis)  
Aan hun jeugdig hartje  


_De rechtstaande commilitones zingen:_  
Ja dat voelen wij (bis)  
Aan ons hartje (bis)  
Ja dat voelen wij (bis)  
Aan ons jeugdig hartje  

_Elk jaar komt zo aan de beurt. Als er niemand rechtstaat, zingt de corona als refrein:_  
't Is mis! 't Is mis! 't Is mis! (bis)  

_Als er oud-studenten aanwezig zijn, wordt tot slot gezongen:_  
En al wie geen student meer is,  
Sta recht, sta recht!  
Breng het glaasje aan je lippen  
Laat het zachtjes binnenglippen  
Breng het glaasje aan je mond  
En drink het leeg tot op de grond  

Een variant van dit lied is **Ad fundum per faculteit**:  
En al wie voor dokter studeert, (of jurist, econoom, ingenieur, ...) Sta recht! _(enzoverder)_  