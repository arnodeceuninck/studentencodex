---
title: Jan Klaassen de trompetter
page: 250
---  

- Jan Klaassen was trompetter in het leger van de prins  
Hij marcheerde van Den Helder tot Den Briel  
En hij had geen geld en hij was geen held  
En hij hield niet van het krijgsgeweld  
Maar trompetter was hij wel in hart en ziel  


{:start="1"}  
1. Het leger sloeg zijn tenten op  
Voor Alkmaar in het veld.  
En zo lang geen vijand zich liet zien,  
Was iedereen een held.  
De kroeg werd als strategisch punt  
Door het hoofdkwartier bezet.  
De officieren brulden: Jan,  
Kom speel op je trompet  

Ze werden wakker in de goot,  
In de morgen kil en koud.  
Maar Jan Klaassen sliep in de armen  
Van de dochter van de schout.  


{:start="2"}  
2. De prins sprak op inspectie  
Tot de majoor van de compagnie:  
Ik zie hier alle stukken wel van mijn artillerie.  
Ja zelfs dat kleine in uw kraag  
En het blonde in uw bed.  
Maar waar zit dat stuk ongeluk  
Van een Jan met zijn trompet?  

En niemand die Jan Klaassen zag die bij de stadspoort zat  
En honderd liedjes speelde voor de kinderen van de stad.  


{:start="3"}  
3. Jan Klaassen zei: vaarwel, mijn lief,  
Ik zie je volgend jaar.  
Wanneer de lente terugkomt  
Dan zijn wij weer bij elkaar.  
De winter ging, de zomer kwam,  
De oorlog was voorbij,  
Maar het leger is nooit teruggekeerd van de Mokerhei.  

Geen mens die van Jan Klaassen  
Ooit iets teruggevonden heeft.  
Maar alle kinderen kennen hem,  
Hij is niet dood, hij leeft.  