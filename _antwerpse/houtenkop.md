---
title: Houten kop
page: 246
---  


1.  's middags word ik wakker met een houten kop  
mijn ogen zijn nog moeilijk te gebruiken  
en achter in mijn hersenpan hoor ik de vogels fluiten  
van hopsafaldera ik voel me hol  
mijn maag is nog onzeker en ik grijp al naar een beker  
om die ouwe jongen te bespoelen  
en achter in mijn oren kan ik een krekel horen  
van hopsafaldera wat een gevoelen  


2. dan kruip ik op de tast tussen de lakens uit  
om veilig op mijn knieí«n te belanden  
ik wankel naar de spiegel ik grijns es naar mijn tanden  
van hopsafaldera wat een snuit  
ik tast naar mijn broek mijn sokken zijn weer zoek  
mijn lever is gevaarlijk aan het schuiven  
mijn keel is uitgedroogd en de zon schijnt al hoog  
van hopsafaldera door de ruiten  


3. de geur van verse groenten stijgt de trappen op  
en prikkelt mijn vermoeide reukorganen  
ik sleep me naar beneden mijn ingewanden draaien  
van hopsafaldera wat een mop  
ik neem een sigaret ik doe een eerste trek  
die ergens in mijn maag begint te botsen  
en aan mijn rechternier voel ik het nachtelijk bier  
van hopsafaldera nog klotsen  


4. maar 's avonds dan ben ik weer de frisse knaap  
dan heb ik mijn gezicht terug gevonden  
mijn ogen staan weer recht mijn blik is ongeschonden  
van hopsafaldera ik ben paraat  
een nieuw feest begint ik drink drink drink  
ik drink mijn gal tegen mijn longen  
maar enkele uren later dan ligt er weer een kater  
van hopsafaldera  
van hopsafaldera  
van hopsafaldera naar mij te lonken  