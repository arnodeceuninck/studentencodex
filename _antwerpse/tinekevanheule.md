---
title: Tineke van Heule
page: 472
---  

{:start="1"}  
1. Tineke van Heule, ons maartje,  
Kan werken gelijk een paardje,  
Kan melken, kan mesten,  
Kan schuren gelijk de besten.  
Tineke van Heule, ons maartje,  
Staat hoog in de gunst van mijn vaartje,  
En als moederken haar prijst,  
Dat mijn zuster er om krijst,  
Dan lach ik een beetj' in mijn baardje.  


- Liever dan een vis die in een goudzee zwemt, )  
Liever dan een vogel die geen sparen kent )  
Liever dan een freule, Tineke van Heule, )  
Tineke, ons maartjen in haar hemd ! ) (bis)  


{:start="2"}  
2. Tineke heeft geld noch goedje,  
Noch landeke, noch pandeke, noch koetje,  
Noch huisje, noch kruisje,  
Noch een lappeke voor op mijn buisje.  
Tineke heeft geld noch goedje,  
Maar een hemel is haar lachen en haar groetje,  
Als zij trippelt naar de bron,  
Met haar emmer in de zon,  
En haar klompeken vast aan haar voetje.  


{:start="3"}  
3. Tineke van Heule, mijn minneken,  
Op u staat mijn zoetste zinneken,  
U lust ik, u kust' ik,  
Op uw harteken bouw en rust ik.  
Tineke van Heule, mijn minneken,  
Mijn poezelig dubbel kinneken,  
Leg uw handeke in de mijn  
En een bruiloft zal het zijn  
Van een boer en een schoon boerinneken.  