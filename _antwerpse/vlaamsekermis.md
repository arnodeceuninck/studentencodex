---
title: Vlaamse kermis
page: 220
---  


{:start="1"}  
1. Bezem uit! ’t Is kermis!  
Knechten, meiden, vrouwen, mans,  
Heel de bonte zwerm is  
Lustig aan den dans.  
Een ander groep aan tafel  
Eet vis en warst en wafel  
Oud wijfje schinkt, oud ventje drinkt  
Oud liedje dreunt en klinkt:  


- Ha! Niets zo leutig, fraai en fris  
Als bezemboerekerremis!  
Niets zo leutig, fraai en fris  
Als ’t Vlaamse leven is!  


{:start="2"}  
2. Zonder wufte poeders,  
Zonder valse lok in ’t haar  
Schoon gelijk uw moeders  
Over dertig jaar  
Mijn blonde, ronde deernen  
Blauwe ogen lijk lanteernen,  
Een mond beroosd, een wang die bloost,  
Een borst die zuchtjes loost  


{:start="3"}  
3. Kerels, kloek als eiken,  
Rode guit en bruine kwant  
Treden voor en reiken  
Kluchtig u de hand  
Nu draven lijk de veulens,  
Nu draaien lijk de meulens  
Totdat ge hijgt, terneder zijgt  
En warme kussen krijgt  


{:start="4"}  
4. Trouwt en kweekt ge kindren,  
Wordt ge van den ouden tijd  
Komt geen jonkheid hind’ren  
Als ze speelt en vrijt  
Oud moederke, oud manneke  
Kruipt dichter bij het kanneke  
En drinkt verheugd op al wat deugt  
Op oude en jonge jeugd   