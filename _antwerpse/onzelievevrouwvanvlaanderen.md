---
title: Onze Lieve Vrouw van Vlaanderen
page: 229
---  

1. Liefde gaf u duizend namen, groot en edel, schoon en zoet.  
Maar geen één die 't hart der Vlamen even hoog verblijden doet.  
Als de naam, o Moedermaagd, die Gij in ons landje draagt,  
schoner klinkt hij, dan al d' and'ren:  
Onze Lieve Vrouw van Vlaand'ren  
Onze Lieve Vrouw van Vlaand'ren  


2. Waar men gaat langs Vlaamse wegen, oude hoeve, huis of tronk,  
komt men u, Maria, tegen, staat uw beeltenis te pronk.  
Lacht ons toe uit lindegroen, bloemenkrans of blij festoen.  
Moge 't nimmer hier verand'ren  
O, Gij Lieve Vrouw van Vlaand'ren  
O, Gij Lieve Vrouw van Vlaand'ren  


3. Blijf in 't Vlaamse harte tronen als de hoogste Koningin,  
als de beste moeder wonen in elk Vlaamse huisgezin.  
Sta ons bij in alle nood, nu en in het uur der dood,  
ons Uw kind'ren, en ook d' and'ren:  
Liefste Lieve Vrouw van Vlaand'ren  
Liefste Lieve Vrouw van Vlaand'ren   