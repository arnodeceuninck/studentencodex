---
title: Gaudeamus igitur
page: 38
note: "Dit lied gaat tot de middeleeuwen terug en verscheen voor het eerst in gedrukte versie in 1781, bewerkt door Christian Willhelm Kindleben (1748-1785)"
---  

{:start="1"}  
1. Gaudeamus igitur,  
Iuvenes dum sumus,  
Post jucundam juventutem  
Post molestam senectutem  
Nos habebit humus.  


{:start="2"}  
2. Ubi sunt, qui ante nos  
In mundo fuere,  
Vadite ad superos,  
Transite ad inferos,  
Ubi jam fuere.  


{:start="3"}  
3. Vita nostra brevis est,  
Brevi finietur,  
Venit mors velociter,  
Rapit nos atrociter,  
Nemini parcetur.  


{:start="4"}  
4. Vivat Academia,  
Vivant Professores,  
Vivat membrum quodlibet,  
Vivant membra quaelibet,  
Semper sint in flore!  


{:start="5"}  
5. Vivant omnes virgines  
Faciles, formosae  
Vivant et mulieres  
Tenerae, amabiles  
Bonae, laboriosae.  


{:start="6"}  
6. Vivat et respublica,  
Et qui illam regit,  
Vivat nostra civitas,  
Maecenatum caritas,  
Quae nos hic protegit.  


{:start="7"}  
7. Pereat tristitia,  
Pereant osores,  
Pereat diabolus,  
Quivis Antiburschius,  
Atque irrisores.  


{:start="8"}  
8. Quis confluxus hodie  
Academicorum?  
E longinquo convenerunt,  
Protinusque successerunt  
In commune forum.  


{:start="9"}  
9. Vivat nostra societas,  
Vivant studiosi!  
Crescat una veritas,  
Floreat fraternitas,  
Patriae prosperitas.  


{:start="10"}  
10. Alma Mater floreat,  
Quae nos educavit,  
Caros et commilitones,  
Dissitas in regiones  
Sparsos, congregavit.  