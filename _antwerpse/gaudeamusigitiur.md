---
title: Gaudeamus igitur
page: 38
note: "Dit lied gaat tot de middeleeuwen terug en verscheen voor het eerst in gedrukte versie in 1781, bewerkt door Christian Willhelm Kindleben (1748-1785)"
---  

1. Gaudeamus igitur,  
Iuvenes dum sumus,  
Post jucundam juventutem  
Post molestam senectutem  
Nos habebit humus.  


2. Ubi sunt, qui ante nos  
In mundo fuere,  
Vadite ad superos,  
Transite ad inferos,  
Ubi jam fuere.  


3. Vita nostra brevis est,  
Brevi finietur,  
Venit mors velociter,  
Rapit nos atrociter,  
Nemini parcetur.  


4. Vivat Academia,  
Vivant Professores,  
Vivat membrum quodlibet,  
Vivant membra quaelibet,  
Semper sint in flore!  


5. Vivant omnes virgines  
Faciles, formosae  
Vivant et mulieres  
Tenerae, amabiles  
Bonae, laboriosae.  


6. Vivat et respublica,  
Et qui illam regit,  
Vivat nostra civitas,  
Maecenatum caritas,  
Quae nos hic protegit.  


7. Pereat tristitia,  
Pereant osores,  
Pereat diabolus,  
Quivis Antiburschius,  
Atque irrisores.  


8. Quis confluxus hodie  
Academicorum?  
E longinquo convenerunt,  
Protinusque successerunt  
In commune forum.  


9. Vivat nostra societas,  
Vivant studiosi!  
Crescat una veritas,  
Floreat fraternitas,  
Patriae prosperitas.  


10. Alma Mater floreat,  
Quae nos educavit,  
Caros et commilitones,  
Dissitas in regiones  
Sparsos, congregavit.  