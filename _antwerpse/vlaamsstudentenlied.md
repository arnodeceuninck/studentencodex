---
title: Vlaams studentenlied
page: 140
---  

1. Wanneer we 's avonds werkens moe  
Vereendzijn, tafeltje rond  
De fles ontkurkt, de boeken toe )   
De pijpen aan de mond           ) (bis)  
dan stemmen wij soms, hand in hand  
Een lied voor 't schoon geslacht  
Een heilzang voor 't vaderland )  
En voor het vrij gedacht        ) (bis)  


2. Dan vieren wij op zwierige toon,  
Met jeugdige dichtergloed  
De Vlaamse meisjes, lief en schoon )  
Bekoorlijk, vroom en goed          ) (bis)  
Met lonkende oogjes van azuur  
En hemelzoet gelaat  
Dan zingen wij het liefdesvuur )  
En 't harte klopt de maat      ) (bis)  


3. We vieren Vlaandren's vroegeren glans  
Zijn grootheid, zijne macht  
En pralend met de lauwerkrans )  
Ons roemrijk voorgeslacht     ) (bis)  
Den onverschrokken heldenstoet  
Die voor 't volksrecht stierf  
Die Vlaanderen, door vernuft en moed, )  
Zijn gloriefaam verwierf              ) (bis)  


4. En u, o vrijheid van den geest  
Zo vaak de prooi der vlam  
Die immer 't kenmerk zijt geweest )  
Van onzen Dietse stam             ) (bis)  
We groeten uwen gouden tijd  
In 't glanzend heil verschiet  
En uit het harte is 't u gewijd  )  
Ons openhartig lied              ) (bis)  