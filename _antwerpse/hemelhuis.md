---
title: Hemelhuis
page: 232
---  

1.  1. Door mijn woning  
speelt een zonnig licht.  
'k Voel m'een kleine koning  
in mijn grote plicht:  
Vrouw en kind te schragen  
op mijn sterke jeugd;  
En ze hoog te dragen )  
in mijn vreugd! ) (bis)  

2. Daar op 't schouwke  
prijkt mijn enig kruis.  
Wees mijn engel, vrouwke,  
wees mijn hemel, huis.  
Wees mijn stoutste roemen,  
wees mijn zoetste troost,  
frisse levensbloemen, )  
krachtig kroost. ) (bis)  

3. O, mijn kind'ren!  
Graag gebroken brood!  
Zou 't geluk vermind'ren  
waar de last vergroot?  
Zou men armoe lijden  
om een mondje meer?  
Och, waar mensen strijden )  
helpt de Heer! ) (bis)  