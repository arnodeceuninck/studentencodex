---
title: Het beste van de wijne
page: 195
---  

1.  Het beste van de wijne dat is er voor mijne mond  
Al lag ik ziek te bedde dan werd ik weer gezond  
Al lag ik ziek te bedde gekweld door menig venijn  
De wijn geneest de pijne  
O wijn, weest welkom wijn  

2. Men mag de wijn wel loven, zij is er het prijzen waard  
En ook de schone vrouwen die zijn er naar onzen aard  
Ik heb er nog meer te doen dan enkel dit glaasje klein  
Daarom wil ik ze roemen  
O wijn, weest welkom wijn  


3. De wijn die komt van verre, zo menig mijl gereden  
Op wagens en op karren tot hier al binnen de steden  
Zij komt er uit het land van Keulen, al over de Rijn  
Getond in volle vaten  
O wijn, weest welkom wijn  


4. En is ze rood en helder dan is ze ons goed gezind  
En streelt zij onze tongen dan is zij ongekend  
O als de mensen drinken met vrienden al bijeen  
Uit glazen die daar klinken  
O wijn, weest welkom wijn  


5. Ach vrienden hebt geen zorgen, al hebben wij nu geen geld  
De waard zal ons wel borgen, zo heeft hij mij verteld  
We zullen hem laten schenken en vrolijk zullen we zijn  
Kom laat ons vanavond blijven  
O wijn, weest welkom wijn  