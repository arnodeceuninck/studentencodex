---
title: Avondlied
page: 231
---  

1.  O Heer, d'avond is neergekomen,  
de zonne zonk, het duister klom.  
De winden doorruisen de bomen  
en verre sterren staan alom...  
Wij knielen neer om U te zingen  
in 't slapend woud ons avondlied.  
Wij danken U voor wat we ontvingen,  
Wij vragen, Heer, verlaat ons niet!  


- Knielen, knielen, knielen wij neder,  
door de stilte weerklinkt onze beê  
Luist'rend fluist'ren kruinen mee  
en sterren staren teder.  
Geef ons Heer, zegen en rust en vreê!  