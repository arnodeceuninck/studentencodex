---
title: Het jonge volk
page: 143
---  

{:start="1"}  
1. Heil 't jonge volk! Het klinke weer en zinge  
Van zorgen vrij, met blij gemoed  
Dat kloek het lied ons aller hart ontspringe  
Ons koene brein, ons warme bloed  
Sa! Stout aan 't werk! We zijn de keur der jongen  
Wat schort ons 's vijands list of macht?  
De harten hoog, studenten, onbedwongen  
Want jeugd is licht en licht is kracht  


- Studenten op! Het zal wel gaan!                )  
Studenten op! Het zal wel gaan!                )  
Steunt aller trouw, allen trouw ons vrije vaan ) (bis)  


{:start="2"}  
2. Al lang genoeg is 't winter in den land  
De geest is koud, het harte stijf  
Dat bij uw kus, o lente, weer ontbrande  
De gloed in 't hart, de drift in 't lijf  
Hier klonk de roep van Roeland door de beemden:   
"Sta op, o volk! Uw heil wil strijd!"  
Zij kleppe weer, de klokke: "Wee den vreemde!"  
Als vroeger in den heldentijd  


{:start="3"}  
3. Ook lang genoeg gedoold hier in het duister  
Een kille nacht omsluit ons gans  
Rijze uit dien nacht een licht met hellen luister  
Uit hart en brein, een liefdeglans  
'Vooruit! Omhoog!', zij weer ons moedig streven  
De leus Zie wel en zie niet om'  
Zo worde, o jeugd, ons Vlaand'ren, weer verheven  
Het vrije Vlaand'ren wederom!  