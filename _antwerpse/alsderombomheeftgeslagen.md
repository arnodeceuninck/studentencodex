---
title: Als de rombom heeft geslagen
page: 224
---  


{:start="1"}  
1. Als de rombom heeft geslagen  
dat wij marcheren moeten gaan,  
geweer en ransel die moeten wij dan dragen,  
en dat staat ons voorwaar niet aan.  


{:start="2"}  
2. Kapiteins en officieren  
drinken wijn en soms een glaasje bier.  
Maar wij zijn maar de arme fuselieren,  
drinken water al uit de rivier.  


{:start="3"}  
3. Een stuiver daags is onze gage  
en een pondje droog kommiezenbrood,  
watersausje dat geeft ons de courage,  
en daarop moeten wij zomaar voort.  


{:start="4"}  
4. Maar als wij in Nijmegen komen,  
Als we in Nijmegen zijn,  
Dan zal het er niet aan mankeren,  
Of wij drinken een glaasje wijn.  