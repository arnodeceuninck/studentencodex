---
title: Het lied van de smid
page: 208
---  


{:start="1"}  
1. Een smidje in zijn smisse  
die zong de hele dag;  
zijn stemme klonk zo helder  
bij ied’ren hamerslag.  
Hij zong zo blij van tokke tokke tok,  
hij zong zo vrij van kloppe kloppe klop;  
het klonk zo lustig dan,  
het liedje van de zwarte man.  


{:start="2"}  
2. Een meisje op haar kamer,  
die had dat lied gehoord.  
Haar hartje ging aan ‘t jagen  
bij ‘t smidjes aardig woord.  
Het ging zo snel van tokke tokke tok;  
het ging zo fel van kloppe kloppe klop;  
het sloeg zo teder dan  
het liedje van de zwarte man.  


{:start="3"}  
3. Och smidje van hierover,  
leer mij dat schone lied.  
Lief meisje ‘k zal ‘t u leren  
als gij mij geerne ziet.  
Kom zing met mij van tokke tokke tok;  
kom zing met mij van kloppe kloppe klop.  
Wij zingen samen dan  
het liedje van de zwarte man.  


{:start="4"}  
4. Het meisje werd zijn vrouwtje  
en hij haar beste man.  
En kleine kleuters kwamen,  
die zongen mede dan.  
Ze zongen blij van tokke tokke tok;  
ze zongen vrij van kloppe kloppe klop;  
het klonk zo lustig dan  
het liedje van de zwarte man.  