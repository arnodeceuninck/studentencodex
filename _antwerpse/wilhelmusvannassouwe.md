---
title: Wilhelmus van Nassouwe
page: 50
author: vermoedelijk 1572
melodie: "1568"
note: "Oorspronkelijk Geuzenlied, naar het spotliedje 'Autre chanson de la ville de Chartres assiéges par le prince de Condé'"
---  

{:start="1"}  
1. Wilhelmus van Nassouwe  
ben ik, van Duitsen bloed,  
den vaderland getrouwe  
blijf ik tot in den dood.  
Een Prinse van Oranje  
ben ik, vrij, onverveerd,  
den Koning van Hispanje  
heb ik altijd geëerd.  


{:start="2"}  
2. In Godes vrees te leven  
heb ik altijd betracht,  
daarom ben ik verdreven,  
om land, om luid gebracht.  
Maar God zal mij regeren  
als een goed instrument,  
dat ik zal wederkeren  
in mijnen regiment.  


{:start="3"}  
3. Lijdt u, mijn onderzaten  
die oprecht zijt van aard,  
God zal u niet verlaten,  
al zijt gij nu bezwaard.  
Die vroom begeert te leven,  
bidt God nacht ende dag,  
dat Hij mij kracht zal geven,  
dat ik u helpen mag.  


{:start="4"}  
4. Lijf en goed tezamen  
heb ik u niet verschoond,  
mijn broeders, hoog van namen  
hebben 't u ook vertoond  
Graaf Adolf is gebleven  
in Friesland in den slag,  
zijn ziel in 't eeuwig leven  
verwacht den jongsten dag.  


{:start="5"}  
5. Edel en hooggeboren,  
van keizerlijken stam,  
een vorst des rijks verkoren,  
als een vroom christenman,  
voor Godes woord geprezen,  
heb ik, vrij onversaagd,  
als een held zonder vrezen  
mijn edel bloed gewaagd.  


{:start="6"}  
6. Mijn schild ende betrouwen  
zijt Gij, o God mijn Heer,  
op U zo wil ik bouwen,  
Verlaat mij nimmermeer.  
Dat ik doch vroom mag blijven,  
uw dienaar t'aller stond,  
de tirannie verdrijven  
die mij mijn hart doorwondt.  