---
title: Testament van een oud-student
page: 152
---  

Ik kwam als eerstejaars hier aan,  
kon niet op eigen benen staan,  
ik was een groentje en naïef.  
De toekomst, die lachte me toe,  
maar ik had helemaal geen clou  
hoe het leven was aan de univ.  
Ik kwam, ik zag, ik overwon  
d’examens, want ik was niet dom  
Ik kon studeren als de beste.  
‘k heb geen enk’le les gebrost  
en kreeg ik van ’t blokken dorst :  
’t Was water dat ‘m leste.  


- Ik wou da’ ‘k eeuwig kon studeren;  
Ja, want iets mooiers kon er niet bestaan.  
‘k Was eerstejaars en wist niet beter  
dan dat ’t nooit voorbij zou gaan.  
Ik wou da’ ‘k eeuwig kon studeren;  
Ja want iets mooiers kon er niet bestaan.  
‘k Was eerstejaars en besefte nog niet goed  
dat er tijden zijn van komen en van gaan.  

   
2. In ’t tweede en in ’t derde jaar  
leefd’ ik niet meer als kluizenaar,  
maar ging geregeld op de rol.  
Het blokken ging diminuendo,  
Het feesten in sterk crescendo.  
1-2-3 mijn pint was weeral vol  
Want ik was nu commilito  
met codex, pet en lint en zo.  
Ik kroop pas ’s morgens in de pluimen.  
En ’s avonds stond ik weer paraat  
getooid in gans student’ornaat  
om kroegen af te schuimen.  


- Ik wou da’ ‘k eeuwig kon studeren;  
Ja want iets mooiers kon er niet bestaan.  
Ik was een rolder en wist niet beter  
dan dat het nooit voorbij zou gaan.  
Ik wou da’ ‘k eeuwig kon studeren;  
Ja want iets mooiers kon er niet bestaan.  
Ik was nu een rolder en besefte al wat meer  
dat er tijden zijn van komen en van gaan.  


3. Het laatste jaar ging snel voorbij  
met steeds meer vrienden aan mijn zij.  
De studie zat er bijna op.  
Stage, thesis, zwanenzang.  
In feite wisten we’t al lang :  
Hierna werd ’t werken of de dop.  
Maar vriend, ik zei je geen vaarwel,  
we zagen elkaar alweer snel;  
als oud-studenten saamgezeten.  
op een cantus of TD  
doen wij nog even vrolijk mee  
om ’t werk weer te vergeten  


- Je kan niet eeuwig lang studeren,  
maar mooiers zal er nooit bestaan.  
De tijd van gaan was toen gekomen,  
Het is dan toch voorbij gegaan.  
Je kan niet eeuwig lang studeren,  
maar mooiers zal er nooit bestaan.  
En ook al weten we nu wel beter,  
’t studentenhart blijft altijd slaan.  